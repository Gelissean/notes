distribuované riadenie transakcií
nutné zabezpečiť vlastnosti transakcie ACID
- atomicita - transakcia potvrdená iba ak sú všetky podtransakcie potvrdené
- konzistencia - DB musí byť vo všetkých uzloch v konzistentnom stave
- izolovaná vratnosť - zrušením transakcie nesmie byť postihnutá iná transakcia a zároveň musí byť zabezpečená konzistencia celej distribuovanej databázy
- trvanlivosť (durability) - zmeny sú skutočne zapísané do všetkých častí distrubovanej databázy

transakcie:
- globálna - k vykonaniu potrebuje spoluprácu s viacerými uzlami
- lokálna - potrebuje prístup k dátam jedného uzla, nespolupracuje s transakciami na iných uzloch

dvojfázový potvrdzovací protokol
- globálna transakcia môže potvrdiť svoje zmeny len ak všetky podtransakcie dosiahly bod RC (ready to commit) a vyslali hlavnej transakcií operáciu commit
- ak ktorákoľvek z podtransakcií vyšle abort, globálna musí vysielať abort všetkým ostatným podtransakciám
1. globálna transakcia spúšťa všetky podtransakcie a zbiera informácie o ukončení, nesmú sa uvoľnovať žiadne objekty
2. globálna transakcia vysiela podtransakciám ako skončiť (commit alebo abort)

protokoly
- centralizované - výsledky podtransakcií sústreďované v jednom uzle
- lineárne - jedna podtransakcia môže komunikovať len s jednou susednou, obe patria k tej istej globálnej
- distribuované - vyžaduje sa komunikácia medzi všetkými podtransakciami spustenými globálnou

na uzle, kde beží globálna transakcia rozoznávame výpadky:
- globálna T nebola schopná vyslať globálny commit/abort
	- podtransakcie musia čakať na obnovenie činnosti uzla s globálnou transakciou
	- podtransakcie, ktoré poslali lokálny abort môžu vykonať lokálny abort
	- ak nevyslali žiaden signál vyšlú abort, čaká sa na globálny abort
- globálna T už začala vysielať príkazy commit/abort
	- činnosť môžu ukončiť len tie, ktoré dostali globálny commit
	- abort môžu dokončiť len tie, ktoré dostali globálny abort
	- ak podtransakcia vyslala lokálny abort, môže ukončiť svoju činnosť, ostatné musia čakať na obnovenie globálnej transakcie

časové pečiatky zaručujú, že poradie transakcií bude zodpovedať poradiu vzniku požiadaviek

Ak na tom istom uzle udalosť i predchádza udalosť j, tak i musí mať skoršiu časovú pečiatku
ak udalosť spôsobí vyslanie správy z uzla S1 na uzol S2, tak čas prijatia správy na uzle S2 musí byť väčší ako čas odoslania na uzle S1

synchronizácia hodín pomocou viacerých metód:
- jeden z uzlov S periodicky synchronizuje čas ostatných uzlov
- lokálne hodiny na každom uzle sa inkrementujú medzi dvojicou udalostí tak, že pečiatka udalosti t1 nastaví lokálne hodiny na uzle S2 na hodnotu kde time2=MAX(t1,time2)